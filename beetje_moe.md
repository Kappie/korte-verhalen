---
title: Beetje moe
---


Ik heb een halve fles wijn die een week open staat. Nog een halfuur voordat ik naar het volgende feestje ga. En elke ochtend om zeven uur op. Een man met wallen.

Single zijn maakt me kapot. Ik moet snel een meisje vinden die van uitslapen houdt. Met mijn hand zoveel mogelijk van haar bil pakken, flink knijpen, en me nog een keer omdraaien, dat is gezond.

Vanavond gaat het lukken, ik voel het. Nog snel scheren. De wasbak schoonmaken hoeft niet, er komen hier toch geen vrouwen. Ik vind vanzelf motivatie om mijn huis schoon te maken als ik een date heb. Alles hier kan wel een beurt gebruiken.

Ik houd niet van mannenpraat. Wat zeg je tegen een meisje? Volgens mij is de helft geluk, en maakt het niet uit wat je zegt, maar wie je bent. Ik hoop dat ik de goeie ben, vanavond. 

Youtube speelt zes nummers van Hank Williams af. Een beetje een aansteller. Misschien werd dat in de jaren vijftig niet zo ervaren. "This tune has been awful kind to me and the boys, financially." Ok, Hank.

Ik heb hoop. Er zit schot in mijn leven. Ik haal mijn vakken niet, en kreeg laatst een mailtje van een man die me had opgezocht nadat hij me had horen spelen --- ik kon altijd naar ItaliÃ« komen om samen te giggen. Niet iedereen heeft krijgt de kans om z'n studie in stijl te verkloten. Die kans moet ik niet laten liggen.
