---
title: Bob
---

Het is facebookofficieel tussen Livia en Bob, ze hebben een relatie. Een maand geleden wilde ze nog alleen zijn. Ze was helemaal in de war, zo goed klikten we, maar ze kon het nu niet, samenzijn.

Bob, een oude vlam, zeker. Ik kom er niet achter wat die gast nou zo leuk maakt. Maar als je je daarmee bezig houdt, weet je dat je verloren hebt. Zijn voornaam, natuurlijk. Zijn ouders waren zeker Dylanfan. Echte Dylanfans noemen hun kind geen Dylan, maar gewoon Bob.

ChloÃ« vindt Just Like A Woman wel een chill nummertje. Ik zing het helemaal fout, kennelijk. Of zij kan niet luisteren. Jij of ik, schatje. Ik zit te oefenen op de overgang van D-majeur naar B-mineur. Ik kan geen twee akkoorden bedenken die saaier klinken, na elkaar. Ik hoor de stem van Matthijs van Nieuwkerk op de achtergrond. Nu moet ik stoppen met tokkelen omdat er een bandje doorheen tettert. Dit uur van mijn leven krijg ik niet meer terug.

Livia houdt van klassieke muziek. Ze kon er mooi over vertellen in het donker. Ik ging het ook mooi vinden, die pianoriedeltjes. Ik ben een opportunistische liefhebber. Toen ze me niet meer wilde, hoefde ik geen klassiek meer te horen. Ik ging meteen terug naar de albums van Bob. Die man raakt je ten minste in je hart.



