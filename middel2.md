synopsis: jongen gaat naar een oud huis en haalt jeugdherinneringen op.


synopsis: jongen wil absoluut niet thuisblijven, dus fietst naar oud huis waar hij toevallig de sleutel van heeft. In de gang komt hij een ex-vriendin tegen, die misschien wel mee wil. 

Awful things? Jongen voelt zich zo kut omdat het niet lukt in de liefde, hij niet weet waarom hij hier is, etc. Meisje is net gedumpt, heeft nog nooit een lange relatie gehad, weet niet waarom het steeds fout gaat. Het klikte zo goed, waarom wil ze me niet? Ze gaan niet samen verder, want zij is te verdrietig. Hij wil haar, maar alleen als ze hem ook wil. Echt wil. Hij is een beetje bang van haar volwassenheid.


Wat is het einde?? Ze gaan hun eigen weg, sooner or later, one of us will know, ooit zijn we allebei weer gelukkig.

Wat willen we? Ik wil haar, zij wil mij niet, we willen geluk. We willen het meemaken.

-----------------


Ik heb het koud. De computer zoemt, hij warmt de kamer een beetje op. Op
het bureau liggen wat A4'tjes. 'Voor vakken aanmelden', staat er. Dat moet
bijna een jaar geleden geschreven zijn. Vorige zomer. Mijn buik trekt
samen. Elke keer als ik een voorbije datum zie, krijg ik dat. Ik wil niet
denken aan de tussentijd.

Ik doe mijn jas aan en loop mijn kamer uit. Ik laat de computer aan staan,
laat de afwas voor wat hij is. Ik fiets naar het huis van mijn oom, aan de
Marcusstraat. Mijn oom is er nooit. Hij zit altijd bij zijn vrouw, ergens
in Overijssel.

De straat staat vol fietsen. Ik zet de mijne ertussen. De donkergroene
verf bladdert van de voordeur. Rond de klink is het hout helemaal kaal,
van alle sleutels die het slot gemist hebben.

Het is een steile trap omhoog. Het ruikt muf, precies zoals vroeger. Op de
tast vind ik een lichtknopje. Ik loop de woonkamer in, kijk wat in
boekenkasten. Veel Duitse boeken. Er liggen stapeltjes CD's met klassieke
muziek.

Ik loop naar de zolder, de oude kamer van mijn neef. Het lichtblauwe
tapijt ligt er nog. Het is vaal geworden. Ik pak de gitaar die in de hoek
staat. De snaren zijn zo oud dat ze zwart geworden zijn. 
