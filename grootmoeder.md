---
title: Grootmoeder
---

Oma woont alleen. Ik zie haar soms als ze over geldzaken komt praten met mijn vader. Ze neemt altijd haar stokoude laptop mee, terwijl wij thuis zes computers hebben. "Voor de zekerheid", zegt ze dan.

Opa kon schilderen, maar van contracten had hij niks begrepen. Hij had zijn vorige vrouw de meerwaarde op zijn villa beloofd, en was dat twintig jaar lang vergeten. Toen hij dood ging, was dat een nare verrassing.

Gelukkig had hij zich op tijd laten ontslaan als ambtenaar. Hij kreeg de rest van zijn leven doorbetaald. Dat waren gouden tijden.

Oma volgt braaf het beleggingsplan. "Ik krijg ook stufi", zegt ze, "Ga je weer een keer mee uit eten?"


