de tijd gaat zo langzaam
hier in de hitte
toen je weg ging
was het nog koud

en als je terugkomt
dan is het weer winter
de tijd gaat zo langzaam
zonder jou



op mijn balkon
daar wonen twee merels
ze hebben in één week
een nestje gebouwd

misschien kan ik 
van hun nog iets leren
de tijd gaat zo langzaam
zonder jou



zie je, daar buiten
de eerste twee lifters
ze zijn al vertrokken
voor dag en dauw

ik weet wel waarheen
ik zou gaan liften
de tijd gaat zo langzaam
zonder jou
