Ik hoor een kraan lopen. Stond die net ook al aan? Weet ik niet. Misschien heb ik ben ik hem vergeten uit te zetten, toen ik net mijn flesje bijvulde. 

Ik hoop dat er iemand aan het afwassen is. Maar dan hoor je meer gespetter. Dit is gewoon een kraan die loopt. 

Wat als dat ding een halfuur aan blijft staan, door mij? Dan denken ze hier dat ik gek ben. Met mijn hoofd in de wolken. Dan zeggen ze niks meer tegen me tijdens de lunch. Ja, af en toe, om me niet geheel buiten te sluiten, maar dan praten ze onderling weer verder.

Elke keer als er een kraan loopt wordt dan een ongemakkelijk moment. Het wordt het een soort running gag. Haha, weet je nog die ene keer dat de kraan een halfuur aan stond. Door wie kwam dat ook alweer?

Een genadezesje voor mijn scriptie, krijg ik. Met tegenzin gegeven. Om me hier weg te jagen. Verlos die jongen uit zijn lijden. Laat hem in godsnaam ergens anders de kraan laten lopen.
