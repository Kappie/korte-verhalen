

---
title: Blaf
---


Ik stuiter door de kamer, mijn bovenlijf is bezweet. Ik moet altijd
rondjes rennen van muziek. Ik word er roekeloos van, net als van Livia. Ik
ga hijgend tegen mijn boekenhast hangen. Er ligt een stapel nagekeken
tentamens op een plank, bijna een jaar oud. Mijn buik trekt samen. Elke
keer als ik een voorbije datum zie, krijg ik dat. Ik wil niet denken aan
de tussentijd.

Het is één uur 's nachts. Ik wou dat er zó'n saai boek bestond, dat ik in
slaap viel. Als ik slaap, is het goed. Dan begint meteen de nieuwe dag,
vol dingen om te doen. Maar het kan niet, de nacht is lang.

Ik pak mijn jas en mijn sleutels, ik trek het hier niet meer. 

